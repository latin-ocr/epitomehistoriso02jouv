HISTORlAE soCOETA‘rrs JESU. 327

Patres Joannes Baptista ElianuS, et Joannes Bru-
nus , Tripolim pheniciae tertio Calendas Quintiles
attigerunt. Inde progressi ad patriarcham, Syno-
dum indixerunt, quae anno sequenti est habita. In
ea pallium , a Pontifice missum , faustos inter po-
puli plausus accepit, edita palam est ab omnibus
Fidei professio , conditi canones , recogniti rursum
et emendati libri, munera Pontificia distributa,
magnus sacrorum calicum, et ornamentorum nu-
merus, item voluminum Arabice conscriptorum
oblatus, nummi etiam in egentem plebeculam di-
visi. Ad extremum tota dioecesis a Patribus lu-
strata. Damascum, absoluta Synodo , profecti,
Maronitas ibi degentes excoluere. Antiochenum
quoque patriarcham Graecorum convenerunt : sed
cum ille nihil spei ostenderet, P. Elianus Mena-
phim perrexit, Brunus Romam, ut Pontificem
edoceret. Qui postquam pietatem Maronitarum
et in Romana Fide constantiam accepit, illis colle-
gium postea in urbe dedit *Ἴ quod a Sixto V,
Gregorii successore Societatis curae commissum est.

Expeditio Mogolica, non abrupta penituS,
sed parumper interrupta fuit. Patres audiebantur
saepe ac libenter ab Imperatore, nosocomium , eo
vehementer probante , ac sumptum suppeditante,
construxerant, scientiam salutis populo tradere
instituerant, cum gravem universae nationis invi-
diam susceperunt. Vigebat apud Mogoles e priscis
Indorum moribus ducta consuetudO, ut uxores in

Collegium
Maronitarum

in Urbe,
²* anno 1584.

